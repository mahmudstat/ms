[
["index.html", "মহাবিশ্বের সীমানা বই পরিচিতি প্রকাশনা বিষয়বস্তু লেখক পরিচিতি লেখকের অনান্য বই ভূমিকা বই কিনতে", " মহাবিশ্বের সীমানা আব্দুল্যাহ আদিল মাহমুদ 2020-11-09 বই পরিচিতি Figure 0.1: Book Cover প্রকাশনা মহাবিশ্বের সীমানা বইটি বইটি একুশে বইমেলা-২০১৯-এ অন্বেষা প্রকাশন থেকে প্রকাশিত হয়। ওয়েব সংস্করণ এই ওয়েব সংস্করণের সর্বশেষ আপডেট: 2020-11-09 10:15:04 বিষয়বস্তু এক সময় ধারণা ছিল মহাবিশ্বের কোনো শুরু বা শেষ নেই। কিন্তু এখন আমরা জানি মোটামুটি ১৩৮০ কোটি বছর আগে এক মহাবিস্ফোরণের মাধ্যমে মহাবিশ্বের জন্ম। জন্ম থেকেই প্রসারিত হচ্ছে মহাবিশ্ব। প্রতি মুহূর্তে বড় হয়ে যাচ্ছে। কিন্তু কোথায় প্রসারিত হচ্ছে? এই মহাবিশ্বের শেষই বা কোথায়? প্রশ্নটি শুধু কিশোর মনে নয়, জাগে বড়দের মনেও। আর যেখানে মহাবিশ্বের শেষ, তার পরেই বা কী আছে? সেখানে আগে থেকে কী ছিল? কী আছে আমাদের চেনা-জানা মহাবিশ্বের বাইরে? এসব প্রশ্নের গভীরে প্রবেশের চেষ্টা দিয়ে শুরু হয়েছে বইটি। তারপর একে একে থাকছে আকাশ পর্যবেক্ষণ ও তার কিছু বাস্তুব প্রয়োগ নিয়ে আলোচনা। এই যেমন সূর্য দেখে খালি হাতি কীভাবে দিক নির্ণয় করা যাবে। আছে পৃথিবী ও সৌরজগৎ নিয়ে নতুন আবিষ্কৃত ও সাধারণ কিছু কথা। আছে আপেক্ষিকতা তত্ত্বের সংক্ষিপ্ত ও সহজবোধ্য আলোচনা। আশা করি সুপ্রিয় পাঠকের জ্ঞান অনুসন্ধিৎসায় নতুন কিছু দিগন্ত খুলে দেবে বইটি। লেখক পরিচিতি আব্দুল্যাহ আদিল মাহমুদ Figure 0.2: Author পাবনা ক্যাডেট কলেজে পরিসংখ্যান বিভাগের প্রভাষক হিসেবে কর্মরত। এর আগে রিসার্চ অ্যাসিস্ট্যান্ট হিসেবে কাজ করেছেন ইঞ্জিনিয়ার্স অ্যান্ড অ্যাডভাইজরস লিমিটেড (EAL) প্রতিষ্ঠানে। ঢাকা বিশ্ববিদ্যালয়ের পরিসংখ্যান বিভাগ থেকে অনার্স ও মাস্টার্স ডিগ্রি অর্জন করেছেন। লেখালেখির সূচনা গণিত ম্যাগাজিন পাই জিরো টু ইনফিনিটির মাধ্যমে। কন্ট্রিবিউটর হিসেবে কাজ করেছেন প্রথম আলো পরিবারের মাসিক বিজ্ঞান ম্যাগাজিন বিজ্ঞানচিন্তায়। কিশোরআলো, ব্যাপনসহ বিভিন্ন ম্যাগাজিনে নিয়মিত লিখছেন গণিত, পরিসংখ্যান ও জ্যোতির্বিজ্ঞান নিয়ে। এছাড়া বিজ্ঞান বিষয়ে অনলাইনেও সক্রিয়ভাবে লেখালেখি করছেন। বাংলায় জ্যোতির্বিজ্ঞানকে জনপ্রিয়করণ ও সহজে উপস্থাপন করার জন্যে তৈরি করেছেন অনলাইন পোর্টাল বিশ্ব ডট কম। একই উদ্দেশ্যে পরিসংখ্যান ও ডেটা সায়েন্স নিয়ে তৈরি করেছেন Stat Mania। প্রিয় শখ: নতুন কিছু শেখা (বিশেষ করে গণিত ও জ্যোতির্বিজ্ঞান), প্রোগ্রামিং, ভ্রমণ ও রাতের আকাশ পর্যবেক্ষণ। পৈত্রিক নিবাস: লক্ষ্মীপুর সদর উপজেলার ঝাউডগী গ্রাম। লেখকের অনান্য বই অ্যা ব্রিফার হিস্ট্রি অব টাইম (২০১৭) (অনুবাদ, মূল স্টিফেক হকিং ও লিওনার্দ ম্লোডিনো) অসীম সমীকরণ (২০১৯) চন্দ্রজয়ের ৫০ বছর (২০২০) (প্রথিতযশা কয়েকজন লেখকের সাথে যৌথভাবে) লাস্ট থ্রি মিনিটস (২০২১) ইমেইল: almahmud.sbi@gmail.com ওয়েবসাইট: mahmud.statmania.info ফেসবুক: mahmud.sbi ভূমিকা শৈশবে ভাবতাম, পৃথিবী না জানি কত বড়? কোথায় এর শেষ? যেখানে শেষ তার পরে কী আছে? মানুষ কি পৃথিবীর বাইরে যেতে পারে? একটু বড় হয়ে প্রশ্নগুলোর উত্তর পেলাম। বরং প্রশ্নগুলোকেই লেগেছে হাস্যকর। কিন্তু প্রশ্নগুলোতে যদি পৃথিবী শব্দটি কেটে ‘মহাবিশ^’ বসিয়ে দেই, তাহলে আর হাস্যকর থাকে না। মহাবিশে^র যেখানে শেষ আসলেই তার পরে কী আছে? প্রশ্নটির উত্তর পৃথিবীর প্রশ্নের মতো অত সোজা নয়। সেটাই আলোচিত হয়েছে মহাবিশে^র সীমানা বইয়ের শুরুর অংশে। বাকি অংশে রয়েছে প্রত্যক্ষ বা পরোক্ষভাবে প্রাসঙ্গিক কিছু লেখার সংকলন। বইটির অধিকাংশ লেখাই ইতোপূর্বে বিজ্ঞানচিন্তা, ব্যাপন ও জিরো টু ইনফিনিটিসহ বিভিন্ন ম্যাগাজিনে ছাপা হয়েছিল। উল্লেখযোগ্য পরিমাণ লেখা ছিল আবার আমার মহাকাশ চর্চার ওয়েবসাইট বিশ^ ডট কমের মহাবিশ^ বিভাগে (ংশু.নরংযড়ি.পড়স)। বিজ্ঞান বিষয়ে লিখতে গিয়ে মাঝে মাঝে নিজের কাছে প্রশ্ন করি, নিজে বিজ্ঞানী না হয়ে কি বিজ্ঞান বিষয়ে লেখালেখি করা উচিৎ? প্রশ্নটা আসার কারণ হলো, এ কাজ করতে গিয়ে হয়ত অনেক সময় লেখকরা (আমিও) বিজ্ঞানের মূল ধারণাগুলো থেকে সরে আসেন। তবুও লেখার সপক্ষে আমার যক্তি হলো, জ্ঞানের চর্চার স্বার্থে লেখালেখি হওয়া উচিৎ। উপরন্ত বিজ্ঞানীরা সব সময় বিজ্ঞানকে সাধারণ মানুষের কাছে তুলে ধরার সময় পান না। অথচ বিজ্ঞানের ধারণাগুলো সাধারণ মানুষেরও জানা প্রয়োজন। নতুন নতুন তত্ত্ব ও ধারণার সাথে পরিচিত থাকা প্রয়োজন। বিজ্ঞানের সঠিক জ্ঞানের অভাবেই আজকের আধুনিক পৃথিবীতেও ফ্ল্যাট আর্থ সোসাইটি নামে সংগঠনের অস্তিত্ব আছে। এমনকি তারা ২০১৭ সালের নভেম্বরে যুক্তরাষ্ট্রের নর্থ ক্যারোলিনায় একটি বড় সম্মেলনও করেছে। বিজ্ঞানের অগগ্রতির জন্যে এসব ধারণা ক্ষতিকর। লেখায় ভুল এড়াতে আমি চেষ্টা করি বেশি তাত্ত্বিক বিষয়ের আলোচনা না আনতে। তাত্ত্বিক বিষয়কে সহজ করে বলার চেষ্টা করার বদলে চেয়ে বেশিরভাগ সময় চেষ্টা করি তথ্যনির্ভর লেখা লিখতে। সঠিক তথ্যসূত্র দেখে লিখলে এক্ষেত্রে ভুলের সম্ভাবনা কমে আসে। যেমন ধরুন, এ বইয়ের ‘উজ্জ্¦ল তারাদের গল্প’ লেখাটি। লেখাটি তথ্য ও নিজস্ব পর্যবেক্ষণ নির্ভর। তাত্ত্বিক আলোচনা কম। বিজ্ঞান লেখালেখির সাথে যুক্ত আছি পাঁচ বছরের বেশি সময় ধরে। কিন্তু লেখালেখির সঠিক ধারাটা বুঝতে সময় লেগেছে। এ বিষয়ে সবচেয়ে বেশি সহায়তা পেয়েছি বিজ্ঞানচিন্তার সহসম্পাদক বড় ভাই তুল্য আব্দুল গাফফার রনি ভাই ও নির্বাহী সম্পাদক আবুল বাসার ভাই এর কাছ থেকে। এ দুজনের অবদান কখনও ভুলব না। অ্যা ব্রিফার হিস্ট্রি অব টাইম প্রকাশ করার ব্যাপারেও রনি ভাইয়ের অকৃত্রিম সহায়তা ও তত্ত্বাধান পেয়েছিলাম। এ বইটিও ভাইয়ের দেয়া উৎসাহের ফসল। বই প্রকাশের আন্তরিকতা প্রদর্শন ও উৎসাহ প্রদানের অন্বেষার প্রকাশক মো. শাহাদাৎ হোসেন ভাইকেও ধন্যবাদ। বইয়ের বিষয়বস্তু উপযোগী একটি প্রচ্ছদ করে দেওয়ার জন্যে আনোয়ার হোসেন ভাইকেও ধন্যবাদ না দিলেই নয়। এটি আমার প্রথম মৌলিক বই। বই নিয়ে কাজ করার সময়গুলোও বিভিন্ন ব্যস্ততার মধ্য দিয়ে যেতে হয়েছিল। সব মিলিয়ে বইটিতে ছোট-বড় ভুল-ত্রুটি থেকে যাওয়া অসম্ভব নয়। বিজ্ঞ পাঠকের চোখে এমন কোনো ভুল চোখে পড়লে ইমেইলে বা ফেসবুকে জানানোর অনুরোধ করছি। মাহমুদ মতিঝিল, ঢাকা বই কিনতে সারা দেশের বিক্রয়কেন্দ্রগুলোতে পাওয়া যাবে বইটি। পাওয়া যাবে রকমারি ডট কমেও। "],
["cosmology.html", "অধ্যায় 1 কসমোলজি 1.1 মহাবিশ্বের সীমানার খোঁজে 1.2 আলোর বেগের হার যেখানে 1.3 মহাবিশ্বের কেন্দ্র কোথায়? 1.4 মহাবিশ্বের বয়স কত? 1.5 মহাবিশ্বের প্রসারণ নিয়ে ধূম্রজাল 1.6 মহাবিশ্বে কতগুলো পরমাণূ আছে 1.7 ব্যর্থ তারকাদের গল্প 1.8 মহাবিশ্বের সবচেয়ে রহস্যময় নক্ষত্র 1.9 মহাবিশ্বের ক্ষুদ্রতম নক্ষত্র 1.10 আমার ল্যাপটপ অন কেন? 1.11 শেষ হয়ে যাচ্ছে সূর্য? 1.12 মিল্কিওয়ের নিকটতম গ্যালাক্সি 1.13 আন্তঃছায়ায়াপথীয় সংঘর্ষে নতুন তারা 1.14 আণবিক কৃষ্ণগহ্বরর 1.15 পালসার সঙ্কেতের রহ্যসভেদ 1.16 মহাবিশ্বের প্রসারণ নিয়ে ধূম্রজাল 1.17 ডার্ক ফোটনের সন্ধানে", " অধ্যায় 1 কসমোলজি 1.1 মহাবিশ্বের সীমানার খোঁজে এই মহাবিশ্বের শেষ কোথায়? প্রশ্নটি শুধু কিশোর মনে নয়, জাগে বড়দের মনেও। যেখানে মহাবিশ্বের শেষ, তার পরেই বা কী আছে? আমরা তো জানি, মহাবিশ্ব প্রসারিত হচ্ছে। মানে বড় হচ্ছে। কিন্তু কোথায় প্রসারিত হচ্ছে? সেখানে আগে থেকে কী ছিল? কী আছে আমাদের চেনা-জানা মহাবিশ্বের বাইরে? এর উত্তর যদি দেওয়াই হয়, তাহলে মনে হবে মহাবিশ্বের বুঝি কোনো একটি প্রান্ত আছে। কথাটি বেশ সহজে বলে ফেলা গেলেও তা মোটেই অত সোজা বিষয় নয়। যেমন উপরের প্রশ্নগুলোর আরেকটি রূপ হলো এমন, ‘আমরা কি এমন কোথাও যেতে পারি, যেখান থেকে মহাবিশ্বের বাইরের অবস্থা দেখা যায়?’ যেভাবে আমরা জানালা দিয়ে উঁকি দিলেই বাইরের পরিবেশ দেখতে পাই, সেভাবে কি মহাবিশ্বের বাইরের রূপ দেখতে পারি? খুব সম্ভবত, না। Figure 1.1: Universe over Time একটি কারণ হলো মহাজাগতিক নীতি (cosmological principle)। নীতিটি অনুসারে, আমরা মহাবিশ্বের যেদিকেই তাকাই, একই রূপ দেখতে পাই। যে কোনো দিক থেকে মহাবিশ্বকে একই রকম দেখায়। বিজ্ঞানীরা একে বলেন আইসোট্রপিক মহাবিশ্ব। এই নীতি আবার পদার্থবিদ্যার আরেকটি সূত্রেরই একটি রূপ। পদার্থবিদ্যার সূত্রগুলো সর্বত্র একইভাবে কাজ করে। হ্যাঁ, অল্প জায়গা বিবেচনা করলে একটু ভিন্নতা চোখে পড়বে বটে। যে কোনো দিকে তাকালেই তো শুক্র, বৃহস্পতি চোখে পড়বে না। কিন্তু বড় মাপকাঠিতে তাকালেই মহাবিশ্ব সব দিকে একই রকম হয়ে যাবে। যে কোনো দিকে দেখা যাবে সমান সসেকেন্ডখ্যক ও একই রকমের প্রায় সমান সসেকেন্ডখ্যক ছায়াপথ। উপরের নীতির একটি ব্যাখ্যা হলো, মহাবিশ্বের কোনো প্রান্ত নেই। এমন কোনো জায়গা নেই, যেখানে গেলে আমরা মহাবিশ্বের বাইরে উঁকি দিতে পারব। দেখতে পারব, কী আছে বাইরে। প্রান্তহীন এই মহাবিশ্বের ধারণা সহজে বলার জন্যে অনেক সময় বেলুনের উদাহরণ দেওয়া হয়। ধরা যাক, বেলুনের পৃষ্ঠে একটি পিঁপড়া হাঁটছে। এটি যে কোনো দিকে হাঁটতে পারে ইচ্ছে মতো। কিন্তু বেলুনের পৃষ্ঠে বেচারা পিঁপড়া কোনো প্রান্ত খুঁজে পাবে না। বেলুনের পৃষ্ঠের ক্ষেত্রফল নির্দিষ্ট হলেও তার কোনো সীমানা নেই। পৃষ্ঠে কোনো নির্দিষ্ট কেন্দ্রও নেই। ফলে বিশেষ কোনোও বিন্দুরও অস্তিত্ব নেই। তবে বেলুনের পৃষ্ঠ দ্বিমাত্রিক। আর মহাবিশ্ব হলো তার ত্রিমাত্রিক সসেকেন্ডস্করণ। কিন্তু মহাবিশ্ব প্রসারিতও হচ্ছে আবার কেন্দ্রও নেই তা কী করে সম্ভব? আবার ফিরে যাওয়া যাক, বেলুনের কাছে। ধরা যাক, বেলুনের পৃষ্ঠে অনেকগুলো বিন্দু আছে। এখন ফুঁ দিয়ে বেলুনকে আরও বড় করা হলো। ফলে পিঁপড়ারা দেখবে বেলুনের পৃষ্ঠের বিন্দুগুলো দূরে চলে যাচ্ছে। পিঁপড়া থেকে কোনো বিন্দু যত দূরে থাকবে তা তত দূরে সরে যাবে। কিন্তু পিঁপড়াটি যেখানেই থাকুক, দেখবে ঐ একই ঘটনাই। তবে বেলুনের সাথে মহাবিশ্বের পার্থক্য আছে। বেলুনকে ফোলানো হলে তা প্রসারিত হয় ত্রিমাত্রিক স্থানে। এটা আমাদের মহাবিশ্বের বেলায় খাটে না। মহাবিশ্বের সসেকেন্ডজ্ঞা অনুসারেই বাইরে কিছু থাকতে পারে না। বেলুনের বাইরে তো আরেকটি জগৎ আছে। কিন্তু সব কিছু নিয়েই তো মহাবিশ্ব। ‘বাইর’ বলতে কিছু নেই। স্টিফেন হকিসেকেন্ড এর মতে এটা অনেকটা এই প্রশ্নের মতো যে, ‘উত্তর মেরুর উত্তরে কী আছে?’ অস্ট্রেলিয়ার মেলবোর্ন ইউনিভার্সিটির জ্যোতির্পিদার্থবিদ ড. ক্যাটি ম্যাক এর মতে, ‘মহাবিশ্ব প্রসারিত হচ্ছে’ এভাবে না বলে ‘ঘনত্ব কমছে’ বলা ভাল। মানে, মহাবিশ্বর যত বড় হচ্ছে, পদার্থ তত কমছে। আমরা সাধারণত প্রসারণশীল মহাবিশ্ব বলতে বুঝি, ছায়াপথরা একে অপর থেকে দূরে সরছে। আসলে কিন্তু ঠিক সেটা ঘটছে না। প্রসারণ মানে ‘ছায়াপথরা স্থান ভেদ করে চলছে’ তা নয়। আসলে স্থান নিজেই প্রসারিত হচ্ছে। একটি পুকুর হঠাৎ করে ফুলে উঠলে তার মাছগুলো চলাচল না করেও যেভাবে দূরে সরে যাবে ঠিক তেমনি। ফলে মহাবিশ্বের যে কোনো স্থানে গেলেই ঐ একই দৃশ্য দেখা যাবে। যেন বাকি সব কিছু দূরে সরছে। আবার স্থানের প্রসারণের সাথে ছায়াপথরা দূরে সরছে প্রচ- গতিতে। সে গতি কখনও আবার আলোর বেগকেও ছাড়িয়ে যায়। কিন্তু আইস্টাইনের আপেক্ষিকতা তত্ত্বের প্রতিষ্ঠিত কথা হলো আলোর চেয়ে বেশি বেগ সম্ভব নয়। তবে এখানেও নীতিটির বিরুদ্ধে কিছু হচ্ছে না। কারণ নির্দিষ্ট কোনো বস্তু নির্দিষ্ট কোনো দূরত্ব আলোর চেয়ে বেশি বেগে পাড়ি দিচ্ছে না। স্থান নিজেই প্রসারিত হচ্ছে। তার সাথে চলছে বস্তুগুলো। সীমানা একটা আছে বটে! মহাবিশ্বের বয়স এখন ১৩৭০ কোটি বছর। কোনো বস্তু দেখতে হলে সেখান থেকে আলো এসে আমাদের চোখে পড়ার মতো যথেষ্ট সময় ব্যয় হতে হবে। ওদিকে আলোর বেগ মহাবিশ্বের সবোচ্চ বেগ হলেও তা অসীম নয়। যদিও সেটা সেকেন্ডে ১ লক্ষ ৮৬ হাজার মাইল। কিন্তু ১৩৭০ কোটি বছর ধরে প্রসারণশীল মহাবিশ্বের পুরোটা আমাদেরকে দেখানোর মতো বড় নয় আলোর বেগ। জন্মের পর থেকে আমাদের কাছে থেকে মহাবিশ্বের যত দূরের পর্যন্ত আলো এসে পৌঁছতে পেরেছে তার পুরোটার নাম পর্যবেক্ষণযোগ্য মহাবিশ্ব (observable universe)। হিসাব করে দেখা যায়, এই পর্যবেক্ষণযোগ্য মহাবিশ্ব ৯,২০০ কোটি আলোকবর্ষ (আলো এক বছরে যত দূর যায়) চওড়া। তার মানে এই পরিসরের বাইরের কিছু আমরা কখনও দেখব না। কারণ, ক্রমেই দ্রুততর বেগে মহাবিশ্বের দূরের অঞ্চলগুলো চলে যাচ্ছে আরও আরও দূরে। আগেই বলেছি, যে অঞ্চল যত দূরে আছে, সেটি তত জোরে সরে যাচ্ছে। আলো যে বেগে আসছে, ঐ অঞ্চল তার চেয়ে দ্রুত সরে যাচ্ছে। ফলে ৯,২০০ কোটি আলোকবর্ষের বাইরের কোনো কিছু আমরা কখনই দেখব না। প্রসারণ আবার সব সময় একই হারে হয়নি। জন্মের খুব পরপর হঠাৎ করে মহাবিশ্ব অনেক বড় হয়ে যায়। এ ঘটনার নাম স্ফীতি (inflation)। সেই সময় মহাবিশ্ব কিছুক্ষণের জন্যে বর্তমানের চেয়েও দ্রুত প্রসারিত হয়েছিল। স্ফীতিকে সঠিক ধরে নিলে প্রকৃত মহাবিশ্বের আকার পর্যবেক্ষণযোগ্য মহাবিশ্বের আকারের ১০২৩ গুণ হয়। এক এর পরে ২৩ টি শূন্য দিলে যা হয় সসেকেন্ডখ্যাটি তত। ফলে মহাবিশ্বের একটি সীমানা সত্যিই আছে। সমস্যা হলো মর্ত্যরে মানুষ সেটা কখনও দেখতে পারবে না। সূত্র অ্যান্ড্রু লিডল/ ইন্ট্রুডাকশন টু মডার্ন অ্যাস্ট্রোনমি, লাইভ সায়েন্স ডট কম। 1.2 আলোর বেগের হার যেখানে আইন্সটাইনের আপেক্ষিক তত্ব বলছে আলোর বেগই (সেকেন্ডে এক লক্ষ ছিয়াশি হাজার মাইল) সর্বোচ্চ। কোনো কিছুই এই বেগ অতিক্রম করতে পারে না। কিন্তু এটাও ঠিক গ্যালাক্সিরা আলোর চেয়ে দ্রুতগতিতে দূরে প্রসারিত হচ্ছে। তাহলে? চলুন দেখা যাক। আলোর বেগের কাছাকাছি যেতে হলে প্রয়োজন অনেক বেশি এনার্জি। মনুষ্যবাহী মহাকাশযানের সর্বোচ্চ গতির রেকর্ড হচ্ছে ঘন্টায় প্রায় ৪০ হাজার কি.মি.। এটা হল অ্যাপোলো-১০ এর গতি। মহাবিশ্বের সব শক্তি ব্যবহার করে ফেললেও আলোর সমান বেগ অর্জন সম্ভব নয়। আমরা জানি, বিগ ব্যাংয়ের পর থেকেই ডার্ক এনার্জির প্রভাবে মহাবিশ্ব প্রসারিত হচ্ছে। ছায়াপথসমূহ একে অপর থেকে দূরে সরে যাচ্ছে সেগুলো ছাড়া যারা নিজেদের মধ্যকার মহাকর্ষীয় টানে আবদ্ধ। আমাদের মিল্কিওয়ে গ্যালাক্সি ও প্রতিবেশি অ্যান্ড্রোমিডা গ্যালাক্সি নিজেদের থেকে দূরে না সরে পারস্পরিক মহাকর্ষীয় ভালোবাসায় দিন দিন কাছে আসছে। আমাদের থেকে যে গ্যালাক্সি যত দূরে দেখা যায় তারা তত বেশি বেগে দূরে প্রসারিত হচ্ছে। ফলে এটা সম্ভব হয়ে যাচ্ছে যে তাদের কেউ কেউ অনেক দূরে হওয়ায় বেগ বাড়তে বাড়তে আলোর বেগকেও ছাড়িয়ে গেছে। এ অবস্থায় সেই সব গ্যালাক্সি থেকে আলো কখোনই আমাদের পৃথিবীতে পৌঁছবে না। এ অবস্থায় ঐ গ্যালাক্সি থেকে আসা পৃথিবীতে পৌঁছানো সর্বশেষ ফোটনটি দেখা যাবার পরই গ্যালাক্সিটি দৃষ্টিসীমা থেকে হারিয়ে যাবে। এখানে এখন আপাতদৃষ্টিতে মনে হচ্ছে আলোর পরম বেগ বিষয়ক আইন্সটাইনের আপেক্ষিক তত্ব লংঘন হচ্ছে। কিন্তু না। প্রকৃতপক্ষে গ্যালাক্সিরা নিজেরা খুব বেশি জায়গা (space) অতিক্রম করছে না। বরং space বা স্থান নিজেই প্রসারিত হচ্ছে, যার কারণে সাথে সাথে গ্যালাক্সিরাও প্রসারিত হচ্ছে। এখানে মাথায় রাখতে হবে মহাবিশ্বের সম্প্রসারণ মানে মহাবিশ্বের আয়তনের প্রসারণ। অর্থাৎ স্পেস বা স্থান প্রসারিত হচ্ছে। অতএব গ্যালাক্সিরা নিজেরা দূরে সরছে না বরং তারা যেই ‘স্থান’-এ আছে সেটাই প্রসারিত হচ্ছে। মনে করুন একটি পুকুরের কেন্দ্র থেকে সব দিকেই মাছ আছে। এখন কোন এক শক্তির বলে (মহাবিশ্বের ক্ষেত্রে যেটা ডার্ক এনার্জি) পুকুর প্রসারিত হয়ে পরিধি কেন্দ্র থেকে ক্রমাগত দূরে চলে যাচ্ছে। এই প্রসারণ পানির প্রবাহজনিত বেগ নয়। এখন এর প্রভাবে স্বয়ংক্রিয়ভাবে মাছেরাও নিজেদের থেকে দূরে সরে যাবে। অথবা ধরুণ, একটি ফূটবল অজানা কারণে আপনাতেই বড় হয়ে যাচ্ছে। তাহলে এর পরিধিতে আগে থেকেই থাকা পিঁপড়ারাও নিজেদের থেকে দূরে সরবে। মহাবিশ্বের ক্ষেত্রে পানি বা ফুটবলের স্থলে প্রসারিত হচ্ছে ফাঁকা স্থান যা প্রসারিত হতে হতে এর ভেতরকার সবকিছুকে দূরে সরিয়ে দিচ্ছে। আলোর বেগ যেহেতু এই প্রসারনশীল মহাবিশ্বের একটি বৈশিষ্ট্য তাই সেটা মহাবিশ্বের কোনো বস্তুর জন্য প্রযোজ্য হলেও মহাবিশ্বের নিজের জন্য প্রযোজ্য হবে না। অর্থাৎ, মহাবিশ্ব নিজে আলোর চেয়ে বেশি বেগ পেতে পারে। আরও তিন ট্রিলিয়ন বছর পর পৃথিবীর দিগন্ত থেকে সব গ্যালাক্সির দৃশ্য মুছে যাবে। তখন পৃথিবীর কোনো মহাকাশ গবেষণা কেন্দ্রের কসমোলজিস্ট জানবেনই না যে মহাবিশ্ব এত বিশাল। সূত্র: ইউনিভার্স টুডে, ইংরেজি উইকিপিডিয়া (লিস্ট অব ভেহিকেল স্পিড রেকর্ড) 1.3 মহাবিশ্বের কেন্দ্র কোথায়? কোত্থাও না! কসমোলজির আদর্শ থিওরি অনুযায়ী প্রায় ১৪ শত কোটি বছর আগে একটি বৃহৎ বিস্ফোরণের মাধ্যমে মহাবিশ্বের যাত্রা শুরু। তার পর থেকেই মহাবিশ্ব সম্প্রসারিত হচ্ছে। কিন্তু তবু প্রসারণের নেই কোন কেন্দ্র। সব দিকে একই রকম দেখতে। বিগ ব্যাংকে সাধারণ কোনো বিস্ফোরণ মনে করা ঠিক হবে না। মহাবিশ্ব কোনো কেন্দ্র থেকে ছড়িয়ে পড়ছে না। বরং, সমগ্র মহাবিশ্বই প্রসারিত হচ্ছে। আমরা এখন পর্যন্ত যা জানি, মহাবিশ্ব সব দিকেই সমানভাবে প্রসারিত হচ্ছে। Figure 1.2: Expansion ১৯২৯ সালে এডুইন হাবল বলেন, তিনি আমাদের থেকে বিভিন্ন দূরত্বের গ্যালাক্সিদের বেগ মেপেছেন, আর তারা যতই দূরে যাছে ততই তাদের বেগ বেড়ে যাচ্ছে। এতে করে মনে হতে পারে, আমরা তাহলে মহাবিশ্বের কেন্দ্রে আছি। কিন্তু প্রকৃতপক্ষে মহাবিশ্ব যদি হাবলের সূত্রানুযায়ী সুষমভাবে সম্প্রসারিত হয়, তাহলে যে কোন জায়গাকেই এই রকম কেন্দ্র মনে হবে। আমরা যদি একটি গ্যালাক্সিকে (নাম দিলাম খ) প্রতি সেকেন্ডে ১০, ০০০ কি.মি. বেগে দূরে সরে যেতে দেখি তাহলে গ্যালাক্সি খ এর একজন এলিয়েন আমাদের গ্যালাক্সি ‘ক’ কে একই বেগে বিপরীত দিকে যেতে দেখবে। যদি ‘খ’ গ্যালাক্সির দিকেই আরেকটি গ্যালাক্সি ‘গ’ থাকে, তাকে আমরা সেকেন্ডে ২০, ০০০ কি.মি. বেগে সরে যেতে দেখবো। ‘খ’ গ্যালাক্সির এলিয়েন ‘গ’ কে সেকেন্ডে ১০, ০০০ কি.মি বেগে সরতে দেখবে। দেখুন সারণি 1.1 Table 1.1: কোনো গ্যালাক্সি থেকে অন্য গ্যালাক্সির বেগ যেমন দেখাবে। ক খ গ ক থেকে ০ কি.মি./সেকেন্ড ১০,০০০ কি.মি./সেকেন্ড ২০,০০০ কি.মি./সেকেন্ড খ থেকে -১০,০০০ কি.মি./সেকেন্ড ০ কি.মি./সেকেন্ড ১০,০০০ কি.মি./সেকেন্ড তাহলে, ‘খ’ গ্যালাক্সিতে থাকা এলিয়েনও নিজেকে মহাবিশ্বের কেন্দ্র মনে করবে। বেলুনের উদাহরণ মহাবিশ্বের সম্প্রসারণ বোঝার জন্য স্থানকে একটি সম্প্রসারণশীল বেলুনের সাথে তুলনা করা হয়। আর্থার এডিংটন ১৯৩৩ সালে তাঁর বই দ্য এক্সপানডিং ইউনিভার্স (The Expanding Universe) বইয়ে এই উপমা দেন। ফ্রেড হয়েল তাঁর জনপ্রিয় বই দ্য নেচার অব দ্য ইউনিভার্স (The Nature of The Universe) বইয়ের ১৯৬০ এর সংস্করণেও একই উপমা প্রয়োগ করেন। হয়েল লেখেন: আমার গণিত শাস্রের বাইরের বন্ধুরা আমাকে প্রায়ই বলে, মহাবিশ্বের এই সম্প্রসারণ তারা বুঝতে পারছে না। গণিতের অত শত হিসেব বাদ দিয়ে আমি বেলুনের উপমা দেই যার পৃষ্ঠে আছে অনেকগুলো বিন্দু। বেলুনটা যদি ফেটে যায়, তবে এই বিন্দুগুলো পরস্পর থেকে দূরে সরতে থাকবে। ঠিক এভাবেই গ্যালাক্সিরাও দূরে সরে। — ফ্রেড হয়েল Figure 1.3: Baloon Analogy বেলুনের উপমাটা (চিত্র 1.3) আসলেই দারুণ, কিন্তু একে সঠিকভাবে বুঝতে হবে। নইলে এটা আরো বিভ্রান্তির জন্ম দেবে। হয়েল বলেন: অনেকভাবে এই উপমা ভুল দিকে নিয়ে যেতে পারে\"। মনে রাখতে হবে, ত্রিমাত্রিক (Three-dimensional) স্থানকে (space) বেলুনের দ্বি-মাত্রিক পৃষ্ঠের সাথে তুলনা করতে হবে। এখানে পৃষ্ট সুষম (uniform) এবং কোনো বিন্দুকে কেন্দ্র মনে করা যাবে না। বেলুনের নিজের কেন্দ্রের অবস্থান পৃষ্ঠে নয়, তাই একে মহাবিশ্বের কেন্দ্রও মনে করা যাবে না। এবার আপনি বেলুনের রেডিয়াল ডিরেকশনকে সময় মনে করতে পারেন। — ফ্রেড হয়েল হয়েলের প্রস্তাবনা ছিল এ রকম। কিন্তু এটাও কিছুটা বিভ্রান্তিকর হতে পারে। পৃষ্ঠের বিন্দুগুলোকে মহাবিশ্বের অংশ মনে না করলেই আরো ভালো হয়। ঊনবিংশ শতকের শুরুতে গাউস আবিষ্কার করেন, স্থানের বৈশিষ্ট্য যেমন বক্রতাকে স্বকীয় রাশিমালা দ্বারাই প্রকাশ করা যায় যে রাশিগুলো কোথায় বক্রতা ঘটছে তা বিবেচনা ছাড়াই পরিমাপ করা যায়। তাহলে, ‘স্থান’ এর বাইরে অন্য কোনো মাত্রার (dimension) উপস্থিতি না থাকলেও স্থান বাঁকতে পারে। তিনটা পাহাড়ের মাথার মধ্যবর্তী বিশাল ত্রিভুজের কোণ (angle) মাপার মাধ্যমে গাউস ‘স্থান’ এর বক্রতাও মাপার চেষ্টা করেছিলেন। বেলুনের উপমা ভাববার সময় মাথায় রাখতে হবে- বেলুনের দ্বি-মাত্রিক পৃষ্ঠ ত্রিমাত্রিক স্থানের অনুরূপ। যে ত্রিমাত্রিক স্থানে বেলুন আবদ্ধ আছে তা অন্য কোনো উচ্চ-মাত্রিক ভৌত (physical) স্থানের অনুরূপ নয়। ‘বেলুনের কেন্দ্র’ ফিজিকেল কোনো অর্থ বহন করবে না। মহাবিশ্বের আকার সসীম হতে পারে যা বেলুনের পৃষ্ঠের মতই প্রসারিত হচ্ছে, আবার অসীমও হতে পারে। প্রসারণশীল বেলুনের মতই গ্যালাক্সিরা প্রসারিত হচ্ছে, কিন্তু গ্যালাক্সি নিজে প্রসারিত হচ্ছে না। কারণ তার নিজস্ব অভিকর্ষ। সূত্র এমআইটি; ইউনিভার্সিটি অব ক্যালিফোর্নিয়া, রিভারসাইড 1.4 মহাবিশ্বের বয়স কত? মহাবিশ্বের বয়স কত- এই প্রশ্নটি অবশ্যই কৌতূহলোদ্দীপক। আসলে মহাবিশ্বের বয়স গণনা শুরু হয়েছে বিগ ব্যাঙের পর থেকে- যখন সময় গণনা শুরু। তার আগে সময়েরই অস্তিত্ব ছিল না, অন্তত আমাদের কাছে পরিমাপ করার কোন হাতিয়ার নেই। চিত্র 1.4 -এ দেখুন মহাবিশ্বের বয়সের নকশা মহাবিশ্বের বয়সের ব্যাপারে সবচেয়ে সুসঙ্গত তথ্য হচ্ছে ১৩ দশমিক ৮ বিলিয়ন বছর বা প্রায় ১৪ বিলিয়ন তথা ১৪০০ কোটি বছর। তো কিভাবে মাপা হল মহাবিশ্বের বয়স? এর উপায় আছে দুটি। দুটোরই কৃতিত্ব হাবলের। প্রথম উপায় হচ্ছে ছায়াপথসমূহের (galaxy) বেগ ও দূরত্ব পরিমাপের মাধ্যমে। যেহেতু ছায়াপাথসমূহ একে অপর থেকে দূরে সরে যাচ্ছে (কিঞ্চিৎ ব্যতিক্রম ছাড়া), তাহলে আমরা বলতেই পারি, অতীতের কোন এক সময় এরা সবাই যুক্ত ছিল। Figure 1.4: Age of The Universe বর্তমানে গ্যালাক্সিদের বেগ, পারস্পরিক দূরত্ব ও এর সাথে মহাবিশ্বের সম্প্রসারণের হার কাজে লাগিয়ে আমরা বের করতে পারি, এই অবস্থানে আসতে তাদের কত সময় লেগেছে। আর এই সময়টাই তো মহাবিশ্বের বয়স! আর এভাবে উত্তরটা পাওয়া গেছে প্রায় ১৪ বিলিয়ন বছর। মহাবিশ্বের বয়স বের করার আরেকটি উপায় হল, সবচেয়ে প্রাচীন নক্ষত্রপুঞ্জগুলোর (star clusters)বয়স বের করা। কারণ, মহাবিশ্ব এতে অবস্থিত কোন জ্যোতিষ্কের চেয়ে কম বয়সী হতে পারে না। পারে কি? আমাদের ছায়াপথ মিল্কিওয়েকে প্রদক্ষিণরত বটিকাকার (Globular) নক্ষত্রপুঞ্জগুলো এখন পর্যন্ত আমাদের খুঁজে পাওয়া প্রাচীনতম বস্তু। এসব নক্ষত্রপুঞ্জে অবস্থিত তারকাগুলোর ব্যাপক বিশ্লেষণে তাদের বয়স পাওয়া গেছে প্রায় ১৩ দশমিক ৮ বিলিয়ন বছর। এই দুই মেথডের মিল আমাদেরকে যথেষ্ট আত্মবিশ্বাসী করেছে যে আমরা তাহলে মনে হয় মহাবিশ্বের সঠিক বয়স জেনে ফেলেছি! সূত্র: হাবল সাইট, স্পেইস ডট কম 1.5 মহাবিশ্বের প্রসারণ নিয়ে ধূম্রজাল 1.6 মহাবিশ্বে কতগুলো পরমাণূ আছে এ অংশটি এখনও উন্মুক্ত নয় 1.7 ব্যর্থ তারকাদের গল্প এ অংশটি এখনও উন্মুক্ত নয় 1.8 মহাবিশ্বের সবচেয়ে রহস্যময় নক্ষত্র এ অংশটি এখনও উন্মুক্ত নয় 1.9 মহাবিশ্বের ক্ষুদ্রতম নক্ষত্র এ অংশটি এখনও উন্মুক্ত নয় 1.10 আমার ল্যাপটপ অন কেন? এ অংশটি এখনও উন্মুক্ত নয় 1.11 শেষ হয়ে যাচ্ছে সূর্য? 1.12 মিল্কিওয়ের নিকটতম গ্যালাক্সি এ অংশটি এখনও উন্মুক্ত নয় 1.13 আন্তঃছায়ায়াপথীয় সংঘর্ষে নতুন তারা এ অংশটি এখনও উন্মুক্ত নয় 1.14 আণবিক কৃষ্ণগহ্বরর এ অংশটি এখনও উন্মুক্ত নয় 1.15 পালসার সঙ্কেতের রহ্যসভেদ এ অংশটি এখনও উন্মুক্ত নয় 1.16 মহাবিশ্বের প্রসারণ নিয়ে ধূম্রজাল এ অংশটি এখনও উন্মুক্ত নয় 1.17 ডার্ক ফোটনের সন্ধানে এ অংশটি এখনও উন্মুক্ত নয় "],
["solar-sytem.html", "অধ্যায় 2 সৌরজগৎ 2.1 আমাদের সৌরজগত কত বড়? 2.2 উন্মোচিত হলো সূর্যের লুকানো রহস্য 2.3 কেপলার গ্রহের সসূত্র কোথায় পেলেন 2.4 গ্রহদের অদ্ভুত উলটো গতি 2.5 শনি গ্রহ বলয় পেল কোথায় 2.6 ধূমকেতু লেজ পায় কোথায় 2.7 চাঁদের বুকে পৃথিবীর অক্সিজেন 2.8 পৃথিবীর ২য় চাঁদ 2.9 কোথায় গেল মঙ্গলের পানি 2.10 অলিম্পাস মনস: সৌরজগতের উচ্চতম আগ্নেয়গিরি 2.11 যে যান মানুষকে মঙ্গলে নেবে 2.12 নবম গ্রহের সন্ধানে 2.13 প্লুটোর গ্রহত্ব হারানো কাহিনি 2.14 মহাবিশ্বের সবচেয়ে উত্তপ্ত গ্রহ 2.15 সৌরজগতের বাইরে বৃহত্তম গ্রহ 2.16 নতুন বাসযগ্য গ্রহ 2.17 স্পেস ট্রেনে মহাকাশ ভ্রমণ", " অধ্যায় 2 সৌরজগৎ 2.1 আমাদের সৌরজগত কত বড়? পৃথিবীতে বসে থেকে আমরা সৌরজগতের কিয়দাংশই দেখতে পাই। আমরা কী কীই বা আর দেখি? দিনে সূর্যের প্রখর তেজ, রাতের আকাশের কোমল চাঁদ ও আরও কিছু গ্রহ। কিন্তু আমাদের সৌরজগতের চৌহদ্দি অত অল্প নয়। তাহলে, প্রশ্ন দাঁড়ায়, আমাদের সৌরজগত ঠিক কত বড়? হিসাব দেবার আগে হিসাবের এককটা দেখে নেই। মহাকাশের দূরত্বগুলো এত বিশাল যে আমাদের এসআই একক (SI unit) মিটার তো দূরের কথা, কিলোমিটারও পাত্তা পায় না। মহাকাশবিদরা তাই অ্যাস্ট্রোনোমিকেল ইউনিট (astronomical unit বা এইউ) নামে একটি একক ব্যবহার করেন। এই এককটার মান হচ্ছে পৃথিবী থেকে সূর্যের গড় দূরত্ব বা ১৫ কোটি কিলোমিটারের সমান। বুধ গ্রহ (Mercury) সূর্য থেকে মাত্র .৩৯ এইউ (AU) দূরে। আর বৃহস্পতি (Jupiter) সূর্যের ৫.৫ এইউ দূরত্বে থেকে সূর্যকে প্রদক্ষিণ করছে। সবচেয়ে দূরের গ্রহ নেপচুনের দূরত্ব সূর্য থেকে ৩০.২ এইউ, যা ৪,৫০৩ মিলিয়ন কিলোমিটারের সমান। প্লুটোর দূরত্ব ৩৯.২ এইউ। প্লুটো এখন বামন গ্রহ হলেও সৌর পরিবার থেকে তো আর নির্মূল হয়নি! দ্রুতবেগে ছোটা হাইওয়েগামী গাড়ি (ধরলাম বেগ ঘণ্টায় প্রায় ১১৫ কিলোমিটার) নিয়ে সূর্য থেকে নেপচুনে যেতে প্রায় ৪৬ হাজার বছর লেগে যাবে। কিন্তু আমাদের সৌরজগতের দৌড় এখানেই শেষ নয়। গ্রহদের চৌহদ্দি যেখানে শেষ, সৌরজগতের পরিধি তার চেয়েও বহু দূর অবধি বিস্তৃত। সৌরজগতের সবচেয়ে দূরবর্তী বামন গ্রহ (dwarf planet) হল এরিস (Eris)। এও কিন্তু সৌরজগতের একটি ক্ষুদ্র গণ্ডির মধ্যেই পড়ে আছে। আবার, সৌরজগতের ৩০ এইউ থেকে ৫০ এইউ পর্যন্ত অর্থাৎ সাড়ে ৭ বিলিয়ন অঞ্চল জুড়ে কুইপার বেল্ট (Kuiper belt) বিস্তৃত। এই বেল্টের মধ্যে আছে প্লুটো, ইরিস, মেইকমেইক ও হাউমেয়া বামন গ্রহরা। Figure 2.1: Kuiper Belt চিত্র: কুইপার বেল্ট সবে তো শুরু! আরও দূরে, প্রায় ৫০-২০০ এইউ দূরত্বে দেখা মিলবে প্রান্ত সীমার। এটা হচ্ছে সেই সীমানা, যেখান পর্যন্ত সেকেন্ডে ৪০০ কিলোমিটার বেগে ধেয়ে যায় সৌর বায়ু (solar wind) সংঘর্ষে লিপ্ত হয় আন্তঃতারকা পদার্থের সাথে। এই পদার্থগুলো আবার একীভূত হয়ে ধূমকেতুর মত লেজ তৈরি করে, যার বিস্তৃতি হয় সূর্য থেকে ২৩০ এইউ পর্যন্ত। কিন্তু, সৌরজগতের সত্যিকার বিশালতা বোঝা যাবে এর অভিকর্ষের পাল্লা থেকে অর্থাৎ যে দূরত্ব পর্যন্ত কোনো বস্তু সূর্যকে কেন্দ্র করে ঘুরতে পারে। Figure 2.2: Oort Cloud চিত্র: ওর্ট ক্লাউড সহ সৌরজগত সৌরজগতের দূরবর্তী পরিসর হচ্ছে ওর্ট ক্লাউড পর্যন্ত। ওর্ট ক্লাউড হচ্ছে এক গুচ্ছ ক্ষুদ্র ক্ষুদ্র হিমেল (icy) গ্রহের সমষ্টি। এরা ১ লক্ষ এইউ দূরত্বে থেকে সূর্যকে প্রদক্ষিণ করছে। এই দূরত্ব ১.৮৭ আলোক বর্ষের সমান। যদিও আমরা ওর্ট ক্লাউডকে সরাসরি দেখি না, মনে করা হয় যেসব লং পিরিয়ড ধূমকেতু (comet) সৌরজগতের নিকটবর্তী অংশে চলে আসে, তাদের উৎপত্তি এখানে। সূর্যের অভিকর্ষ নিজের বাড়ি পেরিয়ে ২ আলোক বর্ষব্যাপী বিস্তৃত। এই পাল্লা সূর্য থেকে এর নিকটতম তারকা প্রক্সিমা সেন্টোরির দূরত্বের প্রায় অর্ধেক। বিশ্বাস করুন আর নাই করুন, এই অঞ্চলের মধ্যবর্তী যে কোন বস্তু সূর্যকে প্রদক্ষিণ (revolve) করবে। আগের সেই গাড়িটার কথা মনে আছে? ঐ গাড়িটার এই দূরত্ব পাড়ি দিতে প্রায় ২ কোটি বছর লাগবে! পৃথিবী থেকে নিক্ষিপ্ত সর্বাধিক বেগের নাসার মহাকাশযান নিউ হরাইজন (New Horizon) একই কাজ করতে ৩৭ হাজার বছর সময় নেবে। এর গতি সেকেন্ডে ১৬.২৬ কি.মি বা ঘণ্টায় ৫৮, ৫৩৬ কি.মি। সূত্র: ইউনিভার্স টুডে, ইংরেজি উইকিপিডিয়া। 2.2 উন্মোচিত হলো সূর্যের লুকানো রহস্য এ অংশটি এখনও উন্মুক্ত নয় 2.3 কেপলার গ্রহের সসূত্র কোথায় পেলেন একটানা কয়েক রাত রাতের আকাশের দিকে নজর রাখলে দারুণ একটি ব্যাপার আপনার চোখে পড়বে। দেখবেন যে প্রতি রাতেই তারারা একটু একটু করে পশ্চিমে সরে যাচ্ছে। একটি নিদিষ্ট রাতে তো সরে অবশ্যই। এর পাশাপাশি সাধারণত একটি তারা প্রতি রাতে আগের রাতের প্রায় চার মিনিট আগেই একই অবস্থানে চলে আসে। এক বছর পর একে ঠিক আগের সময়ে আগের জায়গায় দেখা যায়। Figure 2.3: Stars কিন্তু গ্রহরা এই নিয়ম মানে না। দূরের তারাদের তুলনায় কখনও এরা বেশি পশ্চিমে চলে যায়। কখনও আবার পরের রাতে দেখা যায় এরা আগের চেয়ে পূর্ব দিকে চলে এসেছে। প্রাচীন কালে গ্রহদের এই আচরণ ছিল ব্যাখ্যাতীত। এরিস্টটলীয় মতবাদ অনুসারে পৃথিবী ছিল মহাবিশ্বের কেন্দ্রে। এই ধারণার ভিত্তিতে গ্রহদের গতির ব্যাখ্যা দেবার জন্যে টলেমি প্রস্তাব করলেন দূরের তারাদের পাশাপাশি গ্রহরাও পৃথিবীর চারদিকে ঘুরছে। তবে এরা আবার তার পাশাপাশি নিজেরা আবার একটি বৃত্তপথে ঘুরছে। এই পথের নাম ছিল মন্দবৃত্ত (epicycle)। Figure 2.4: Ptolemy’s Mdoel কিন্তু এই মডেল সঠিক হলে কখনও কখনও চাঁদকে দ্বিগুণ কাছে দেখা যাবার কথা। তার মানে ভুল আছে এতে। কিন্তু ভুলটি ঠিক কোথায়? আর সঠিক মডেলটিই বা কী? সেই গ্রিকদের আমলেই অ্যারিস্টার্কাসসহ অনেকে পৃথিবীর বদলে সূর্যকে মহাবিশ্বের কেন্দ্রে চিন্তা করতেন। ১৫৪৩ সালে কোপার্নিকাস এই মতবাদকে নতুন করে আলোচনায় নিয়ে আসেন। এর আগে ইসলামী জ্যোতির্বিদদের কেউ কেউও কাছাকাছি ধারণা প্রস্তাব করেন। যেমন আবু সাঈদ আল সিজ্জী বলেন, আকাশের তারাদের চলাচলের কারণ আসলে পৃথিবীর নিজ অক্ষের সাপেক্ষে ঘূর্ণন। কিন্তু সঠিক জ্ঞান জানতে হলে চাই পর্যবেক্ষণ থেকে পাওয়া তথ্য। কাজটি নিজের ঘাড়ে চাপিয়ে নিলেন টাইকো ব্রাহে। এই মহান জ্যোতির্বিদ ১৫৪৬ সালে জগ্রহন করেন ডেনমার্কে। তাকেঁ আধুনিক জ্যোতির্বিদ্যার প্রথম সক্ষম চিন্তাবিদ বলা হয়। রাতের পর রাত অমানুষিক পরিশ্রম করে তিনি যে পর্যবেক্ষণগুলো জড় করলেন তা প্রচলিত তথ্যের চেয়ে ছিল পাঁচ গুণ সঠিক। তখনও কিন্তু টেলিস্কোপেরও প্রচলন ঘটেনি। টেলিস্কোপের সহায়তা ছাড়া কাজ করা উল্লেখযোগ্য জ্যোতির্বিদদের মধ্যেও তিনিই সর্বশেষ। তবুও তারঁ পর্যবেক্ষণগুলো এক দিকে যেমন ছিল নির্ভুল, তেমনি পরিমাণেও ছিল বিশাল। কোপার্নিকাসের মডেলের জ্যামিতিক সুবিধা তাঁর দৃষ্টি আকর্ষণ করে। পর্যবেক্ষণ থেকে তিনি সঠিকভাবে বুঝতে পারেন যে চাঁদ পৃথিবীর চারদিকে ঘুরছে। গ্রহরা ঘুরছে সূর্যের চারদিকে। তবে তিনি ভুল করে মনে করেন বসেন যে সূর্য ঘুরছে পৃথিবীর চারদিকে। অথ্যাৎ, তিনি কোপার্নিকান মডেলের সাথে পুরোপুরি একমত ছিলেন না। কেপলারসহ অন্যান্য কোপার্নিকান জ্যোতির্বিদরা তাঁকে সৌরকেন্দ্রিক মডেল মেনে নেবার জন্যে বোঝাতে চেষ্টা করে ব্যর্থ হন। ভুল ধারণা মাথায় নিয়েই ১৬০১ সালে তিনি মৃত্যুবরণ করেন। Figure 2.5: Outcome of Ptolemy’s Mdoel কেপলারের জš§ ১৫৭১ সালে। তাঁর দেশ হল জার্মানি। ক্যারিয়ারে উল্লেখযোগ্য সময় তিনি গণিতের শিক্ষক হিসেবে বিভিন্ন প্রতিষ্ঠানে সময় দেন। ১৬০০ সালের ফেব্রুয়ারিতে টাইকোর সাথে তাঁর দেখা হয়। এ সময়ই প্রাগ শহরে টাইকো দুইজন সহকারীকে নিয়ে তাঁর যুগান্তকারী পর্যবেক্ষণগুলো সংগ্রহ করছিলেন। পরের দুই মাস তিনি টাইকোর বাড়িতে বেড়ালেন। চিন্তা ভাবনা করলেন মঙ্গল গ্রহ সম্পর্কে পাওয়া তথ্যগুলো। প্রথম দিকে টাইকো নিজের উপাত্তগুলো খুব সযত্নে লুকিয়ে রাখতেন। কিন্তু কেপলারের তাত্ত্বিক জ্ঞান তাঁকে যথেষ্ট মুগ্ধ করে। ফলে কেপলার আগের চেয়ে বেশি তথ্য নিয়ে চিন্তা করার সুযোগ পেলেন। তবে হঠাৎ করে টাইকোর সাথে সম্পর্ক খারাপ হয়ে গেল। শেষ পর্যন্ত সম্পর্ক আবার জোড়া লাগল। পরিবারকে নিয়ে ফিরে আসার জন্যে বাড়ি এসে বিভিন্ন কারণে আর সাথে সাথে ফিরতে পারলেন না। এটা হল জুন মাসের কথা। শেষ পর্যন্ত আগস্টে ফিরে এলেন টাইকো ব্রাহের কাছে। একত্রে কাজ শুরু হল পুরোদমে। ১৬০১ সালে অক্টোবরে আকস্মিকভাবে টাইকোর মৃত্যু হলে তাঁর অসমাপ্ত কাজের ভার পড়ে কেপলারে ওপর। দীর্ঘ দিন সাধনা করে ১৬০৯ সালে তিনি গ্রহের গতির প্রথম দুটি সূত্র এবং ১৬১৯ সালে তৃতীয় সূত্র প্রকাশ করেন। প্রথম সূত্র থেকেই জানা গেলে যে গ্রহরা সূর্যের চারদিকে উপবৃত্তাকার কক্ষপথে ঘোরে। সূর্যের চারদিকে গ্রহদের ঘোরার বিষয়টি প্রমাণিত হলেও আরো বহু দিন যাবত সূর্যকে পুরো মহাবিশ্বের কেন্দ্র ভাবা হত। আঠারো শতকে এসে ধারণা তৈরি হয় যে, না, মিল্কিওয়ে গ্যালাক্সিরই কেন্দ্রই হয়ত মহাবিশ্বের কেন্দ্র। আর এখন? এখন আমরা জানি মহাবিশ্বের কেন্দ্রই নেই। কেন নেই সেটা জানুন 1.3। সূত্র: কিউরিয়াস অ্যাস্ট্রো, ইংরেজি উইকিপিডিয়া এ অংশটি এখনও উন্মুক্ত নয় 2.4 গ্রহদের অদ্ভুত উলটো গতি এ অংশটি এখনও উন্মুক্ত নয় 2.5 শনি গ্রহ বলয় পেল কোথায় এ অংশটি এখনও উন্মুক্ত নয় 2.6 ধূমকেতু লেজ পায় কোথায় এ অংশটি এখনও উন্মুক্ত নয় 2.7 চাঁদের বুকে পৃথিবীর অক্সিজেন এ অংশটি এখনও উন্মুক্ত নয় 2.8 পৃথিবীর ২য় চাঁদ এ অংশটি এখনও উন্মুক্ত নয় 2.9 কোথায় গেল মঙ্গলের পানি এ অংশটি এখনও উন্মুক্ত নয় 2.10 অলিম্পাস মনস: সৌরজগতের উচ্চতম আগ্নেয়গিরি এ অংশটি এখনও উন্মুক্ত নয় 2.11 যে যান মানুষকে মঙ্গলে নেবে এ অংশটি এখনও উন্মুক্ত নয় 2.12 নবম গ্রহের সন্ধানে এ অংশটি এখনও উন্মুক্ত নয় 2.13 প্লুটোর গ্রহত্ব হারানো কাহিনি এ অংশটি এখনও উন্মুক্ত নয় 2.14 মহাবিশ্বের সবচেয়ে উত্তপ্ত গ্রহ এ অংশটি এখনও উন্মুক্ত নয় 2.15 সৌরজগতের বাইরে বৃহত্তম গ্রহ এ অংশটি এখনও উন্মুক্ত নয় 2.16 নতুন বাসযগ্য গ্রহ এ অংশটি এখনও উন্মুক্ত নয় 2.17 স্পেস ট্রেনে মহাকাশ ভ্রমণ এ অংশটি এখনও উন্মুক্ত নয় "],
["night-sky.html", "অধ্যায় 3 রাতের আকাশ 3.1 উজ্জ্বল তারাদের গল্প 3.2 অন্য গ্রহের আকাশ", " অধ্যায় 3 রাতের আকাশ 3.1 উজ্জ্বল তারাদের গল্প এ অংশটি এখনও উন্মুক্ত নয় 3.2 অন্য গ্রহের আকাশ এ অংশটি এখনও উন্মুক্ত নয় "],
["earth.html", "অধ্যায় 4 পৃথিবী 4.1 বড় হচ্ছে দিনের দৈর্ঘ্য 4.2 পৃথিবীর প্রকৃত মানচিত্র উদ্ভাবন 4.3 পৃথিবীর কত জোরে ঘোরে 4.4 পৃথিবীর ঘূর্ণনে আমরা ছিটকে পড়ি না কেন? 4.5 নিজে বের করুন পৃথিবীর ব্যাসার্ধ 4.6 পৃথিবীর উত্তর-দক্ষিণ মেরু থাকলেও পূর্ব পশ্চিম মেরু নেই কেন? 4.7 কুয়াশাধনু", " অধ্যায় 4 পৃথিবী 4.1 বড় হচ্ছে দিনের দৈর্ঘ্য এ অংশটি এখনও উন্মুক্ত নয় 4.2 পৃথিবীর প্রকৃত মানচিত্র উদ্ভাবন এ অংশটি এখনও উন্মুক্ত নয় 4.3 পৃথিবীর কত জোরে ঘোরে এ অংশটি এখনও উন্মুক্ত নয় 4.4 পৃথিবীর ঘূর্ণনে আমরা ছিটকে পড়ি না কেন? এ অংশটি এখনও উন্মুক্ত নয় 4.5 নিজে বের করুন পৃথিবীর ব্যাসার্ধ এ অংশটি এখনও উন্মুক্ত নয় 4.6 পৃথিবীর উত্তর-দক্ষিণ মেরু থাকলেও পূর্ব পশ্চিম মেরু নেই কেন? এ অংশটি এখনও উন্মুক্ত নয় 4.7 কুয়াশাধনু এ অংশটি এখনও উন্মুক্ত নয় "],
["navigation.html", "অধ্যায় 5 আকাশ দেখে চলি 5.1 দিক নির্ণয়ে হাত ঘড়ি 5.2 সময় জানাবে সপ্তর্ষী 5.3 দিক নির্ণয়ে আদমসুরত 5.4 সূর্য দেখে দিক নির্ণয়", " অধ্যায় 5 আকাশ দেখে চলি 5.1 দিক নির্ণয়ে হাত ঘড়ি এ অংশটি এখনও উন্মুক্ত নয় 5.2 সময় জানাবে সপ্তর্ষী এ অংশটি এখনও উন্মুক্ত নয় 5.3 দিক নির্ণয়ে আদমসুরত এ অংশটি এখনও উন্মুক্ত নয় 5.4 সূর্য দেখে দিক নির্ণয় এ অংশটি এখনও উন্মুক্ত নয় "],
["relativity.html", "অধ্যায় 6 আপেক্ষিকতা 6.1 আইনস্টাইন ও আপেক্ষিক তত্ত্ব 6.2 সময় কেন পেছনে চলে না 6.3 মহাকর্ষের ইতিহাস 6.4 কাল দীর্ঘায়নে মহাকর্ষের কারসাজি 6.5 মহাকর্ষ তরঙ্গ: কেন কীভাবে", " অধ্যায় 6 আপেক্ষিকতা 6.1 আইনস্টাইন ও আপেক্ষিক তত্ত্ব এ অংশটি এখনও উন্মুক্ত নয় 6.2 সময় কেন পেছনে চলে না এ অংশটি এখনও উন্মুক্ত নয় 6.3 মহাকর্ষের ইতিহাস এ অংশটি এখনও উন্মুক্ত নয় 6.4 কাল দীর্ঘায়নে মহাকর্ষের কারসাজি এ অংশটি এখনও উন্মুক্ত নয় 6.5 মহাকর্ষ তরঙ্গ: কেন কীভাবে এ অংশটি এখনও উন্মুক্ত নয় "],
["particle-physics.html", "অধ্যায় 7 কণাপদার্থবিদ্যা 7.1 ফোটন-ফোটন সংঘর্ষ 7.2 মহাশূন্যে কোয়ান্টাম বিজড়ন 7.3 এক ঢিলে পাঁচ পাখি 7.4 পঞ্চম মৌলিক বল 7.5 ত্বরকযন্ত্রের কণা গতি পায় কোথায় 7.6 যন্ত্র কথনঃ অ্যালাইস", " অধ্যায় 7 কণাপদার্থবিদ্যা 7.1 ফোটন-ফোটন সংঘর্ষ এ অংশটি এখনও উন্মুক্ত নয় 7.2 মহাশূন্যে কোয়ান্টাম বিজড়ন এ অংশটি এখনও উন্মুক্ত নয় 7.3 এক ঢিলে পাঁচ পাখি এ অংশটি এখনও উন্মুক্ত নয় 7.4 পঞ্চম মৌলিক বল এ অংশটি এখনও উন্মুক্ত নয় 7.5 ত্বরকযন্ত্রের কণা গতি পায় কোথায় এ অংশটি এখনও উন্মুক্ত নয় 7.6 যন্ত্র কথনঃ অ্যালাইস এ অংশটি এখনও উন্মুক্ত নয় "]
]
